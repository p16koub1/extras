Ο Ralph Baer γεννήθηκε το 1922 στη Γερμανία. Λόγω της επικρατούσας κατάστασης στη χώρα εκείνη την εποχή ο Baer και η οικογένειά του κατέφυγαν στην Αμερική. Ο Baer επέλεξε να ασχοληθεί με το ραδιόφωνο, έτσι και αποφοίτησε το 1940 ως τεχνικός ραδιοφώνου και εργάστηκε στον τομέα για τρία χρόνια, μέχρι που μπήκε στον Αμερικανικό στρατό. Υπηρέτησε ένα χρόνο στην πολιτεία και δύο στο εξωτερικό, όπου και δούλευε στο στην Ευρωπαϊκή Στρατιωτική Υπηρεσία Πληροφοριών.

Μετά το πέρας του πολέμου, ο Baer παρακολούθησε το Αμερικανικό Ινστιτούτο Τεχνολογίας Τηλεόρασης στο Σικάγο που ασχολούνταν με το νομοσχέδιο GI. Αποφοίτησε με πτυχίο Bachelor of Science στη μηχανική τηλεόρασης το 1949 και εργάστηκε σταθερά ως μηχανικός στη συνέχεια. Το 1955 εντάχθηκε στην Sanders Associates μια εταιρία ηλεκτρονικών που το μεγαλύτερο μέρος της δουλειάς της ήταν για τον Αμερικανικό στρατό.

Το 1966, ο Baer είχε μια ιδέα ενώ περίμενε σε μια στάση λεωφορείου. Θυμήθηκε πως όταν όταν είχα πάρει το πτυχίο, είχε προτείνει στην τηλεοπτική εταιρία που τον απασχολούσε να ενσωματώσουν παιχνίδια στις τηλεοράσεις τους για να τις διαφοροποιήσουν από εκείνες των ανταγωνιστών. Η πρόταση όμως είχε απορριφθεί. Μέχρι τη δεκαετία του 1960 η τηλεόραση είχε φτάσει σε πολλά σπίτια στην Αμερική, έτσι υπήρχε μια μεγάλη πιθανή αγορά για ένα προϊόν που θα τους επέτρεπε να αλληλεπιδρούν με τις τηλεοράσεις τους.

Το επόμενο πρωί ο Baer έγραψε ένα λεπτομερές σημείωμα που ανέφερε τις ιδέες του και πως θα μπορούσαν να εφαρμοστούν, για να μπορέσει να πείσει την εταιρία να τον υποστηρίξει στο έργο του. Έτσι το 1967 συμφώνησαν με την εταιρία να του χρηματοδοτήσει ένα ποσό του έργου του. Έτσι με ένα τεχνικό που εργαζόταν και αυτός στη Sanders δημιούργησαν την πρώτη από τις πολλές δοκιμαστικές μονάδες βιντεοπαιχνιδιών, ονομαζόμενη TVG#1. 

Μόλις ο Baer κατάλαβε πως ήταν δυνατή η αλληλεπίδραση με την τηλεόραση, αυτός και η ομάδα του που αποτελούνταν κυρίως από μηχανικούς, κατασκεύαζαν όλο και πιο εξελιγμένα πρωτότυπα. Τα ανώτερα στελέχη της Sanders είχαν εντυπωσιαστεί με την πρόοδο και του ανέθεσαν το καθήκον να μετατρέψει αυτή τη τεχνολογία σε ένα εμπορικό προϊόν.

Μετά από πολλά χρόνια και προσπάθειες, ο Baer και οι συνεργάτες του ανέπτυξαν ένα πρωτότυπο, το οποίο ήταν το πρώτο σύστημα βιντεοπαιχνιδιών πολλαπλών παικτών και προγραμμάτων με το παρατσούκλι “Brown Box”. Στη συνέχεια η Sanders έδωσε την άδεια για το Brown Box στη Magnavox. η οποία κυκλοφόρησε τη συσκευή Magnavox Odyssey το 1972.

 Ο Baer συνέχισε να ενδιαφέρεται για την ανάπτυξη βιντεοπαιχνιδιών και συμμετείχε σε διάφορα έργα, τόσο για λογαριασμό της Sanders όσο και με δική του πρωτοβουλία. Όταν η Sanders αποφάσισε ότι θέλει να ασχοληθεί πιο άμεσα με την επιχείρηση βιντεοπαιχνιδιών, ο Baers οδήγησε μια ομάδα στην ανάπτυξη μιας σειράς βιντεοπαιχνιδιών για τη Magnavox και ενθάρρυνε την εταιρία να βελτιώσει το Odyssey.

Το 1975, ο Baer ξεκίνησε μια ανεξάρτητη συμβουλευτική επιχείρηση για την ανάπτυξη ηλεκτρονικών και φυσικών παιχνιδιών. Συνεργάστηκε με την εταιρία Marvin Glass, η οποία είναι υπεύθυνη για μερικά από τα πιο επιτυχημένα παιχνιδια του 20ου αιώνα. Αποσύρθηκε απο την Sanders το 1987 και συνέχισε να εφεύρει ηλεκτρονικά παιχνίδια μέχρι και τον θάνατο του στις 6 Δεκεμβρίου το 2014.
