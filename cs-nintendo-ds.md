## Η περίπτωση του Nintendo Ds

Το Nintendo Ds κυκλοφόρησε το 2004 απο την Nintendo. Ξεχώρισε από τις άλλες κονσόλες της εποχής του για τη διεπαφή του και τον τρόπο σχεδίασης του. Το Ds που σημαίνει (double screen) διπλή οθόνη εισήγαγε νέα χαρακτηριστικά και δυνατότητες για τις φορητές κονσόλες. 

Συγκεκριμένα είχε δύο οθόνες LCD, εκ των οποίων η μία ήταν αφής, είχε ενσωματωμένο μικρόφωνο, υποστήριξη για ασύρματη σύνδεση στο διαδίκτυο και φωνητικές εντολές. Διέθετε επίσης μια τεχνολογία που το επιτρέπει να συνεδεθεί και να αλλιλεπιδρά με άλλες κονσόλες Ds, χρησιμοποιώντας την υπηρεσία Nintendo Wi-Fi Connection.

Ήταν η τρίτη κονσόλα που κυκλοφόρησε η Nintendo και ήταν συμβατό με όλα τα παιχνίδια του προκατόχου του Game Boy Advance. Η σειρά στη συνέχεια συνεχίστηκε με τις κονσόλες Ds Lite, Dsi και 3Ds. 

Αυτό που το έκανε να ξεχωρίζει ήταν ο τρόπος που αλληλεπιδρούσε με το χρήστη, καθώς κάθε υλικό μέρος του αξιοποιούταν πλήρως απο τους τίτλους παιχνιδιών που κυκλοφόρησαν για αυτό. Έτσι ο χρήστης έχει μια πιο προηγμένη αλληλεπίδραση με το Ds, απ’ ότι με άλλες κονσόλες.

Ένα πολύ καλό παράδειγμα είναι ο τίτλος Nintendogs που κυκλοφόρησε για το Ds το 2005. Το παιχνίδι στην ουσία ήταν η φροντίδα και αλληλεπίδραση του παίκτη με ένα virtual pet. Ο χρήστης μπορούσε να αλληλεπιδράσει με τα virtual pet του μέσω της οθόνης αφής, αλλά και να τους μαθαίνει εντολές μέσω του μικροφώνου της συσκευής. Ήταν ένα αρκετά πρωτοπόρο παιχνίδι για την εποχή, αφού αξιοποιούσε τεχνολογίες που δεν είχαν χρησιμοποιηθεί ξανά στο χώρο των βιντεοπαιχνιδιών. Έτσι κέρδισε το Innovation Award το 2006 μεταξύ άλλων.

Γενικά αυτό που έκανε το Nintendo Ds να ξεχωρίζει από άλλες κονσόλες ήταν ο τρόπος που τα παιχνίδι της κονσόλας και πιο συγκεκριμένα τα exclusives αξιοποιούσαν τις τεχνολογίες της κονσόλας, δίνοντας μια διαφορετική εμπειρία στο χρήστη απ’ ότι άλλες κονσόλες. 

Έτσι το Nintendo Ds παραμένει πρώτο σε πωλήσεις στον τομέα των φορητών κονσολών μέχρι και σήμερα, με τις διάδοχες κονσόλες του που έχουν κληρονομήσει πολλά από τα χαρακτηριστικά του να τα καταφέρνουν το ίδιο καλά στο χώρο των φορητών κονσολών.
